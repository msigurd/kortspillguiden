---
name: 'Hopp i havet'
iconUnicode: '1F3CA'
minPlayers: 2
maxPlayers: 5
---
## Mål

Å få flest «stikk». Et stikk er 4 kort av samme verdi.

## Oppsett

Fjern alle jokere fra kortstokken.

7 kort deles ut til hver spiller. Resten av kortene legges med spillsiden ned
i en spredd haug mellom spillerne.

## Spillets gang

Etter tur spør hver spiller en annen om de har kort av en spesifikk verdi.
Spilleren er nødt til å ha kort av den verdien de spør etter selv.

Dersom den andre spilleren har kort av den etterspurte verdien, må de gi bort
alle disse kortene. Spilleren beholder dermed turen sin og kan spørre andre
spillere etter flere kort.

Dersom den andre spilleren ikke har kort av den etterspurte verdien kan de si
«hopp i havet», og spilleren som har turen må trekke et kort fra haugen. Turen
går da videre til neste spiller.

Spillet er over når havet er tomt. Spillerne kan da avsløre hvor mange stikk de
fikk samlet for å kunne avgjøre vinneren.
