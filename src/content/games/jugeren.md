---
name: "Juger'n"
iconUnicode: '1F925'
minPlayers: 2
maxPlayers: 5
---
## Mål

Å være den første til å kvitte seg med alle kortene sine.

## Oppsett

Fjern alle jokere fra kortstokken.

5 kort deles ut til hver spiller. Resten av kortene legges med spillsiden ned i en
bunke mellom spillerne. Deretter legges et kort fra stokken på bordet med spillsiden
opp.

## Spillets gang

Spilleren til venstre for den som delte ut kort begynner.

Hver spiller legger på ett og ett kort, med spillsiden ned, etter tur. Når man
legger på et kort er man nødt til å si hva slags kort man legger på. Man skal legge
på kort av samme symbol, eller verdi, som det øverste kortet. Før man legger på et
kort har man lov til å trekke inntil 3 kort fra stokken, så lenge stokken har flere
kort.

En spiller kan forsøke å juge om hvilket kort de legger på. De kan også prøve å
legge på flere kort samtidig uten at de andre spillerne ser det. Neste spiller kan
anklage den forrige spilleren for å juge, dersom de mistenker det. De må da si på
hvilken måte de tror den forrige spilleren løy: om de la på et annet kort eller om
de la på flere.

Dersom den neste spilleren har rett i hvordan den forrige løy, må jugeren ta inn
hele bunken. Hvis de tar feil, må de selv ta inn hele bunken.

Når man er kvitt kortene sine, og neste spiller har lagt på kort, har man vunnet.
