---
name: 'Gris'
iconUnicode: '1F416'
minPlayers: 3
maxPlayers: 8
---
## Mål

For hver runde er målet å samle 5 kort av samme symbol, men for hele spillet er
målet å ikke bli «gris».

## Oppsett

Fjern alle jokere fra kortstokken.

5 kort deles ut til hver spiller. Resten av kortene legges med spillsiden ned i en
bunke mellom spillerne.

## Spillets gang

Alle spillerne velger et kort de har på hånden til å sende videre til neste
spiller. Videresendingen av kort gjør alle spillerne samtidig. En spiller kan
velge å bytte det mottatte kortet med et annet som de har på hånden, eller å
sende det videre. Det er kun den som sender kortet, og den som mottar det, som
skal få se kortets spillside. Kort som har gått rundt en hel runde erstattes med
et nytt fra kortstokken.

Når en spiller har samlet 5 kort av samme symbol, skal de så ubemerket som mulig
legge tommelen på bordet. De andre spillerne skal gjøre det samme så fort de
oppdager dette. Den siste til å legge tommelen på bordet får én bokstav i ordet
«gris». Når en spiller har fått alle de 4 bokstavene (tapt 4 ganger) blir de gris,
og går ut av spillet.
