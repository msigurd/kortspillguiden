---
name: "7'er kabal"
iconUnicode: '1F451'
minPlayers: 1
maxPlayers: 1
---
## Mål

Få én bunke av hvert kortsymbol, hvor kortverdiene er ordnet i stigende
rekkefølge (ess til konge).

## Oppsett

Fjern alle jokere fra kortstokken.

Plasser kortene med spillsiden ned:

Legg 7 kort ved siden av hverandre slik at du har 7 kolonner.
Deretter skal du legge kort slik at det er like mange kort på hver kolonne som
posisjonen til kolonnen: kolonne 1 skal ha 1 kort, kolonne 2 skal ha 2 kort, og
så videre. Når alle kortene er plassert snur du det nederste kortet i hver kolonne
slik at det får spillsiden opp.

Til slutt legger du resten av stokken der du vil  ha den – gjerne et sted hvor det
er plass til å legge flere kort ved siden av. Gjør  også plass til de 4 bunkene av
ulike symboler som du skal ende opp med.

## Spillets gang

Et kort kan flyttes fra én kolonne til det nederste kortet i en annen kolonne,
dersom det nederste kortet i den andre kolonnen er én verdi større og er av motsatt
farge. Hvis kortet som skal flyttes er en konge, kan den kun flyttes til en kolonne
som er tom. Kort som ikke ligger nederst i en kolonne kan flyttes dersom kortene
under flyttes med den. Kort som har spillsiden ned og ikke har kort under seg, kan
snus.

Når du ikke lenger kan flytte noen av kortene i kolonnene, kan du trekke fra stokken 
slik at du får flere kort til å bygge kolonner med. Du kan da trekke 3 og 3 kort, og
for hvert tredje kort kan du kun bruke det siste av dem. Hvis dette ikke kan brukes
må du trekke 3 nye kort, og legge de forrige 3 tilbake nederst i stokken med spillsiden
ned. Dersom du bruker et av de 3 kortene, har du lov til å bruke det som kom før.

Etter hvert som du spiller flytter du kort til symbolbunkene. Hver symbolbunke kan kun
bestå av ett symbol, må begynne med et ess, og kan kun bygges videre med et kort som er
én verdi større, slik at rekkefølgen blir stigende. Du kan når som helst flytte kort
til og fra de 4 symbolbunkene, så lenge kortet du skal flytte har lov til å flyttes dit
du ønsker.
