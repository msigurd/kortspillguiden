---
name: 'Idiot'
iconUnicode: '1F92A'
minPlayers: 2
maxPlayers: 5
lowestCard: '3'
highestCard: 'A'
---
## Mål

Å være den første til å kvitte seg med alle kortene sine.

## Oppsett

Fjern alle jokere fra kortstokken.

3 kort som skal has på hånden deles ut til hver spiller. For hver spiller legges
i tillegg 6 kort på bordet: 3 kort med spillsiden ned, og 3 kort oppå disse igjen
med spillsiden opp.

## Spillets gang

Bordkortene til en spiller kan ikke brukes før stokken er borte og hånden deres
er tom. Noen har også som en regel at de øverste bordkortene aldri kan byttes ut
med de på hånden, verken før eller underveis i spillet.

2 kan legges på når som helst, og hva som helst kan legges på 2.

10 kan legges på når som helst og gjør at bunken går helt ut av spillet. Den som
la på 10 kan da legge på et nytt kort.

4 kort av samme verdi lagt på etter hverandre gjør at bunken går helt ut av spillet.
Spilleren som la på det fjerde kortet kan da legge på et nytt kort.

Spilleren med det laveste kortet på hånden begynner. Hvis flere har like lave kort,
begynner spilleren som har flest lavere kort. Alternativt kan spilleren som sitter til venstre for den som delte ut begynne.

Etter tur skal hver spiller legge på ett eller flere kort av samme verdi.
Kortet/kortene man legger på må være av samme verdi eller høyere enn det øverste
kortet i bunken. Etter å ha lagt på må man trekke kort fra stokken slik at man har
3 på hånden, så lenge det er nok kort i stokken.

Dersom en spiller ikke kan legge på noen kort må de enten ta inn hele bunken og la
det bli neste spillers tur, eller sjanse ved å trekke et kort fra stokken som de må
spille uansett. Dersom dette kortet har lavere verdi enn det øverste i bunken må de
ta inn hele bunken, og det blir neste spillers tur. En spiller har også mulighet
til å velge å ta inn hele bunken eller å sjanse selv når de har kort de kan legge
på.

Når stokken er borte og man er tom for kort på hånden, spiller man med bordkortene
sine. Man må først spille alle kortene med spillsiden opp, før man kan bruke de med
spillsiden ned. Kortene med spillsiden ned legges på én og én, og man får ikke lov
til å se verdiene deres før de er lagt på. Hvis verdien på kortet er lavere enn det
øverste i bunken må man ta inn hele bunken.

Spilleren som sist blir ferdig blir «idiot».
